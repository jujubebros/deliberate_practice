۱. یادگیری، کیفیتی دشوار و پیچیده دارد.
۲. موهبت اصلی انسانهای موفق در یک زمینه توانایی سازگاری بیشتر مغز و بدن آنها با هم است. در این میان، تأثیر ژن
يا استعدادهایی که ذاتی خوانده میشوند، ناچیز و قابل چشم پوشی است.
۳. با وجود تمام دشواریهای مسیر تحقیقات نشان داده نمیتوان بالاخره مرز ظرفیتهای بشر را مشخص کرد.
رکوردشکنی های پیاپی در مسابقات جهانی گواه عام این مدعاست. این را میتوان به عنوان یک قاعده پذیرفت:
ناشناخته های توان انسان از شناخته های آن بیشتر است .
۴. چیزی به معنی توانایی از پیش تعریف شده و ذاتی وجود ندارد.
۵. مغز انعطاف پذیر است و اگرچه به مرور زمان از انعطافش کم میشود اما تا پایان عمر، این خاصیتش را حفظ می کند.
بنابر پژوهشها، تغییر ساختار و عملکرد مغز به آموزشهای ذهنی همانند پاسخ ماهیچه ها و عروق، بـه آمــوزش
جسمانی ست. حتی بخشهایی از مغز میتواند حجیم شود.
۶. یادگیری روشی برای ایجاد توانایی ست نه اینکه مردم را به جایی برساند که بتوانند از استعدادهای ذاتی خود بهره ببرند.
می توان قاعده کرد یادگیری روش دستیابی به پتانسیلهای درونی نیست روشی برای ساختن آنهاست».
ظرفیت ذهن ثابت نیست و مانند یک ظرف گلی میتواند کش بیاید و بر گستره اش افزوده شود. در این میان، بسیار مهم
است که چگونه این کار صورت گیرد تا آسیب و جراحتی بدان وارد نشود.
۸. «تمرین صحیح در بازه زمانی کافی به پیشرفت منجر می شود، نه هیچ چیز دیگری درستی تمرین و زمان بر بودن آن
بسیار کلیدی ست تلاش و پشتکار زیاد برابر با نتیجه گرفتن نیست. «قانون ده هزار ساعت اگرچه کارکرد دارد، اما غلط
است.
۹. مؤثرترین رویکرد برای پیشرفت عملکرد در هر حوزه ای از یک سری اصول کلی پیروی میکند که اریکسون نام آن را
تمرین سنجیده (deliberate practice) گذاشته است. انرژیگاه صحبتهای آذرخش مکری در باب یادگیری نیز
همین اصطلاح است.
۱۰. ویژگیهای ژنتیکی بر عملکرد افراد تأثیر میگذارند اما این تأثیرگذاریها از لون بود یا نبود استعدادی ذاتی نیست، بلکه
بیشتر فرایندی اند و به طور مثال توانایی فرد در تمرکز بلندمدت را محدود میکنند.
۱۱. سابقه بیشتر در یک مهارت قطعاً به معنی عملکرد بهتر نیست. وقتی افراد به سطح قابل قبول» آن مهارت می رسند،
کار را به طور خودکار انجام میدهند و در پی بهینه سازی آن نمیروند. به عنوان قاعده میتوان گفت: «تمرین بیشتر،
لزوماً بهبودی بیشتر عملکرد را در پی ندارد».
۱۲. تمرین هدفمند، یعنی تعیین چند گام کوچک برای رسیدن به یک هدف بلندمدت این گامهای کوچک باید ملموس و
واقع گرایانه باشند.
۱۳. تمرین باید تمام تمرکز را به خود اختصاص دهد. این یک قاعده است: ذهن در سطوح مختلف عملکرد خودکار به سر
میبرد. تمام تمرکز برای جابه جایی بین این سطوح ضروریست.
۱۴. بازخورد ناموس تمرین است. این یک قاعده است: «بدون بازخورد از جانب خود یا فرد بیرونی، در تاریکی قـدم
بر می دارید .
۱۵. مهمترین بخش تمرین خروج از منطقه امن و انجام کارهاییست که در انجام آنها ناتوانید. قاعده: «رشد در مرزهای
منطقه امن و خارج از آن رخ میدهد. اگر خوش میگذرد، پیشرفتی نیست».
۱۶. قاعده: راه حل عبور از محدودیتها و موانع بیشتر تلاش کردن نیست، بلکه متفاوت تلاش کردن است».
۱۷. این نیز یک تعریف است: پیشرفت یعنی عبور از یک مانع و متوقف شدن در پشت مانعی دیگر. پیشرفت بیشتر، یعنی
عبور از مانع کنونی اگر مانع دیگری را حس نمیکنید احتمالاً در مسیر خودکار انجام آن کار افتاده اید و این یک زنگ
خطر است.
۱۸. قاعده این است: رسیدن به مانع منطقی ترین و طبیعی ترین انتظار ممکن است . چیزی که طبیعی نیست، مانعی ست
که نتوان از آن عبور کرد.
۱۹. این یک قاعده کلیست بهتر است ابتدا موانع را بیشتر روانی و ذهنی درنظر گرفت» .
۲۰. اگر چه پیشرفت کردن همیشه ممکن است اما همیشه آسان نیست. حفظ تمرکز و تلاش در تمرین هدفمند کار
دشواری ست و معمولاً سرگرم کننده نیست.
۲۱. حفظ انگیزه در گرو گرفتن بازخورد مثبت و تقویت روحیه چالش پذیری ست. باید این حقیقت علمی را در نظر داشته
باشید که اگر چیزی را به اندازه کافی تمرین کنید مغزتان اهداف مجددی برای نورنها تعریف می کند که آن کمک در
انجام همان کار است. حتی اگر آن نورونها مسئولیت دیگری داشته باشند، باز این اتفاق می افتد.
۲۲. بخشی از سختی رشد به خاصیت هم ایستایی مغز و بدن انسان بر میگردد؛ یعنی تمایل یک سیستم برای حفظ ثبات
فعلی. این یک قاعده است: «گاهی رنج و خستگی و ناامیدی حربه مغز و بدن برای حفظ ارزش تکاملی و بلامنازع
ثبات است .
۲۳. این یک قاعده است وظیفه مغز حفظ بقاست و نه رشد و تغییر از منظر بدن و مغز تا وقتی مشکلی حیاتی پیش
نیامده، هیچ دلیلی برای تغییر وجود ندارد همه چیز همان طور که هست باید، کار کند.
۲۴. در شرایط عادی بیشتر ژنها در DNA موجود در یک سلول غیر فعالند. با خروج سیستم از مرز هم ایستایی، سلولها
بسته به نیاز، ژنهای مختلف را روشن یا خاموش میکنند این ژنهای تازه سیستمهای زیست شیمیایی گوناگونی را در
سلول فعال میکنند که باعث میشود رفتار سلول در واکنش به خروج از منطقه امن تغییر کند. این یک قاعده
علمیست: «فشار بر سیستم مغز و بدن برای ترک ثباتِ فعلی باعث فراخوانی ژنهای غیر فعال یا پس زدن برخی
ژنهای ناکارآمد فعال میشود. پس از این مرحله شاهد شکل گیری هم ایستایی جدیدی خواهیم بود.
۲۵. قاعده: «برای مهار تمایل بدن و ذهن به هم ایستایی به اندازه کافی و در مدت کافی بدانها فشار وارد کن تا آنها با تغییر
روشهایی که تحمل فشار را آسان تر کند، پاسخ دهند» .
۲۶. این یک تعریف است تغییر یعنی مجبور کردن ذهن و بدن برای ایجاد شرایطی که تحمل فشار موجود را آسانتر کند .
۲۷. این یک قاعده است : «حفظ تغییر در گرو افزایش تغییر است. در واقع پس از پی ریزی هم ایستایی جدید، فشار بــه امــر
روتین تبدیل می شود و تغییر متوقف میشود. باید از منطقه امن بیرون بروید و دائماً تغییرات جبرانی بدن را به وجود
بیاورید.
۲۸. این یک قاعده است: «خروج از منطقه امن صرفاً باید در حواشی مرزها صورت گیرد، در غیر این صورت مخرب و
ناممکن است». قاعده مجاورت ممکن اینجا خود را نشان میدهد.
۲۹. قاعدۀ «اثر خم کردن شاخه» می گوید سازگاری ذهن و بدن کودکان و نوجوانان از بزرگسالان بیشتر است. آموزش
تاثیرات بیشتری بر این سنین میگذارد.
۳۰. تقویت یک سری مهارتها برای مغز هزینه ایجاد میکند. در بسیاری موارد افرادی که در یک مهارت به طرز
خارق العاده ای پیشرفت کرده اند در حوزه های دیگر پسرفت میکنند.
۳۱. این یک قاعده است: «تغییرات شناختی و جسمانی که با آموزش به دست می آیند باید نگهداری شوند. آموزش را
متوقف کنید، از بین میروند .
۳۲. این یک قاعده است: «به قدر کافی خوب بودن معمولاً به اندازه کافی خوب است. با این حال انتخاب دیگری نیز وجود
دارد .
۳۳. یادگیری راهی برای شکوفایی یک تقدیر ژنتیکی نیست روشی برای شکل دادن به قابلیتهای انتخابی ست.
۳۴. بی آنکه بدانیم، ذهن ما همواره در حال ساخت نمود ذهنی است. چیزی که افراد متبحر را از سایرین متمایز می کند،
کیفیت و کمیت این نمود ذهنیست. سریع تر و صحیح تر شدن در تصمیم گیری را در پی دارد.
۳۵. این یک قاعده است: هرچه به توانایی تشخیص و یادآوری الگوهای معنادار مهارت مدنظرتان نزدیک تر شوید، به
تخصص نزدیک تر شده اید .
۳۶. این یک قاعده است: «آغاز یک نمود ذهنی پیشرفته با موشکافی در فرایندهای ذهنی متخصصان و تقلید از آنان ممکن
می شود .
۳۷. قاعده: «اگر در مهارت مدنظر میتوانید گامها نتایج یا چالشهای بعد را پیش بینی کنید نمود ذهنی پیشرفته تری را
ساخته اید» . پیشبینی مؤثر بیشتر بر توانایی تجسم پیامدهای ممکن غربال آنها و رسیدن به تصمیم درست تکیه دارد.
۳۸. نمود ذهنی موثر بیشتر بر الگوها و برهم کنش آنها توجه دارد تا به داده ها و اطلاعات. نمود ذهنی موثر برای
موقعیت های مختلف رمزگذاریهای شخصی موثر دارد. همچنین میتواند دربارۀ کارآمدی بهینه سازی و آینده رونــد
فعلی قضاوت کند. با این که نمود ذهنی دیدی کلی از جنگل به دست میدهد، اما در صورت لزوم اجازه می دهـد بــر
تک تک درختان هم تمرکز شود؛ با قراردادن تمام عناصر در یک الگوی کلی میتوان به این مهم دست یافت.
۳۹. نمود ذهنی یک ساختار ذهنیست که با یک شیء ایده مجموعه اطلاعات یا هر چیز دیگری مطابقت دارد. به طور
مثال، واژه «سگ» یا «مونالیزا» بیشتر از آنکه حاوی اطلاعات باشند حاوی نمودهای ذهنی اند. نمودهای ذهنی
پردازش سریع حجم زیادی از اطلاعات را ممکن می سازند. در واقع نمودهای ذهنی یک ساختار مفهومی سـت کـه بـرای
رهایی از محدودیتهای معمول حافظه کوتاه مدت در پردازش ذهنی طراحی شده است.
۴۰. نکته کلیدی از نمودهای ذهنی (حوزه محور» بودن آنهاست. فقط برای مهارتی که به خاطرش شکل گرفته اند، استفاده
می شوند. این یعنی چیزی به عنوان ارتقاء یک مهارت کلی وجود ندارد.
۴۱. سوال مهم دقیقاً چه چیزی با تمرین سنجیده در مغز تغییر میکند؟ پاسخ: سالها تمرین صحیح، شبکه عصبی مغز را
طوری تغییر میدهد که باعث ایجاد نمودهای ذهنی دقیق تر و واضح تری میشود که با خود حافظه خارق العاده، توانایی
تشخیص الگوها، قدرت حل مسأله و دیگر تواناییها برای برتری در حرفه خاص را به همراه می آورد.
۴۲. بهترین راه شناخت نمود ذهنی و نحوه عملکرد آن ایجاد یک نمود ذهنی مناسب از مفهوم نمود ذهنی ست.
۴۳. ساماندهی عالی اطلاعات موضوعی ست که مکرراً در مطالعه افراد متبحر پدیدار میشود.
۴۴. افراد متبحر ساختار «اگر... سپس بعد ...» پیشرفته تری دارند.
۴۵. افراد متبحر قدرت بالاتری در تجسم آغاز»، «مسیر» و «انجام» دارند. قدرت پیش بینی بالاتر.
۴۶. افراد متبحر تواناییشان در میزان اصلاح اشتباهات بسیار برجسته است. آنها میتوانند قسمتهای دشوارتر را که نیاز به
تلاش و تمرکز بیشتر است را شناسایی کنند.
۴۷. افراد متبحر تکنیکهای تمرینی مؤثرتری دارند این یک قاعده است: «اول افراد متبحر را شناسایی کنید، بعد ببینید چه
می
کنند که این قدر خوب هستند، سپس به دنبال تکنیکهایی باشید که شما هم بتوانید همان قدر خوب شوید» .
۴۸. هرچه بیشتر ماهر شوید نمود ذهنی بهتری می یابید و هر چه بیشتر نمود ذهنیتان بهتر شود خیلی مؤثرتر برای
صیقل دادن مهارتتان تمرین میکنید نمود ذهنی فعلی عملکردتان را هدایت میکند عملکردهای تازه میسازد و آنها را
ارزیابی می کند.
۴۹. این یک قاعده کلی است: «در هر حوزه ای بعضی رویکردهای یادگیری از بقیه مؤثرتر است .
۵۰. حوزه مهارتی شما باید این ویژگیها را داشته باشد یا اینکه شما بخواهید که این ویژگیها را در آن پدیدار کنید: ۱. دقیقاً
مشخص کنید که پیشرفت در آن حوزه از چه شکل میگیرد تا بتوانید روشهای تقویت عملکرد را طراحی کنید؛ ۲.
حوزه مدنظر را طوری رقابتی در نظر بگیرید که ادامه آن نیاز به انگیزه قوی داشته باشد؛ ۳ خرد جمعی انباشته شده حوزه
خود را دریابید؛ ۴ تکنیکهای آموزشی ،ممتاز معلمان و پرچمداران حوزه مهارتی خود را رصد کنید.
۵۱. این یک قاعده است نهایتاً تمرین فردی مهمترین عامل بهبود عملکرد است. هرچه ساعات بیشتری اینگونه تمرین
کنید، موفق تر میشوید این یک قاعده زمانیست فراگیران عالی ۲/۱۶ از فراگیران خوب بیشتر برای تمرین وقت
می گذارند بهترین افراد هر رشته کسانی اند که بیشترین ساعات را به شیوه های مختلف صرف تمرین هدفمند
کرده اند .
۵۲. این یک قاعده است: «پیشرفت، سخت و طاقت فرساست و قرار نیست از تمرینات لذت ببرید. > در این شرایط، انگیزه
کافی ست که میتواند سخت تمرین کردن و تمرکز کامل را تضمین کند > انگیزۀ کافی زمانی شکل میگیرد که باور داشته
باشید چنین تمریناتی برای پیشرفت در عملکرد لازم است و راه دیگری نیست .
۵۳. این یک قاعده است تعیین معیارهای عینی و ملموس برای تشخیص عملکرد عالی مهارت مدنظر، حیاتی ست .
۵۴. این یک تعریف است: تمرین سنجیده تمرین هدفمندی ست که میداند کجا میرود و چگونه باید به آنجا برسد» .
۵۵. اصول تمرین سنجیده: ۱. شامل مهارتهاییست که در طول دهه ها به میزان کافی تکنیکهای موثر انباشت کرده
باشد؛ ۲. نیازمند وجود یک معلم و کارشناس خبره است؛ ۳ بیرون از منطقه امن افراد است؛ ۴. به تلاش فوق العاده
زیادی نیاز دارد که معمولاً لذت بخش نیست؛ ۵ شامل اهداف درست تعریف شده و مشخص است؛ ۶. بهبود برخی
ابعاد عملکرد مورد نظر را دربردارد؛ ۷ مجموعه ای از گامهای کوچک برای تغییرات کوچک است؛ ۸. به توجه کامل و
اقدام آگاهانه فرد نیاز دارد؛ ۹. بر تمرکز کامل بر هدف مشخصی در تمرینات تاکید دارد؛ ۱۰. شامل دریافت بازخورد و
تلاش برای اصلاح می شود؛ ۱۱ ابتدائاً بازخوردها بیرونی و از سوی معلم است و به مرور به مرحله خودارزیابی می رسد؛
۱۲. تجلیات ذهنی مؤثری تولید میکند و به آنها متکی ست. تقویت عملکرد هم سو با تقویت نمود ذهنی ست؛ ۱۳.
نیازمند مهارتهای بنیادین سالم و خوبیست» .
۵۶. این یک قاعده است: «شناسایی افراد خبره بسیار سخت است. قضاوتهای فردی متزلزل .اند گاهی افراد فوق العاده
مورد احترام حتی بهتر از افرادی که هیچ آموزشی ندیده اند هم بهتر عمل نمیکنند. ایدئال برخورداری از معیارهای
عینی برای مقایسه توانایی افراد است. قضاوت همکاران نقطه شروع خوبی برای قضاوت است. متخصصانی را بیابید که
سایر متخصصان هنگام برخوردن به یک مشکل به آنها مراجعه میکنند. افرادی را بیابید که در قسمت های دشوارتر
مهارت، بیشترین امتیاز را میگیرند با افراد متخصص صحبت کنید و از آنها بپرسید چگونه با مسائل برخورد می کنند و
چرا باید به دنبال آن باشید که بفهمید آن فرد چه چیزی را متفاوت از بقیه انجام میدهد.
۵۷. قاعده اگر تمرینی نتیجه داد ادامه دهید. > نتیجه نداد از آن دست بکشید > تمریناتتان را به طرز تمرینات بهترین
افراد آن حوزه سوق دهید .
۵۸. قاعده بیشتر از جواب مسئله شیوۀ نگریستن شما به مسئله اهمیت دارد نمودهای ذهنی در اینجا شکل میگیرد .
۵۹. قانون: «ده هزار ساعت که هیچ باید چند ده هزار ساعت تمرین سنجیده داشته باشید تا بتوانید با بهترینها رقابت کنید».
۶۰. این سوالات پس از انجام مهارت مفید است: هنگام انجام کار به چه چیزی توجه میکردی؟ چه کارهایی انجام دادی؟
چرا این کارها را انجام دادی؟ اشتباهاتت چیست؟ کدام کار را میتوانستی متفاوت انجام دهی؟ آیا این کار تو را از منطقه
امنت خارج کرد؟ آیا بازخوردهای آنی از عملکردت داری؟ آیا پیشنهادی برای انجام بهتر امور داری؟ چقدر کاری که
انجام دادی با عملکرد بهترینها هم سنخ است؟ رایج ترین و خطرناک ترین اشتباهات را مرتکب شدی؟ اگر آره
محرکهای آن اشتباهات را شناسایی کرده ای؟ کدام کارها برایتان آسانتر و کدام سخت تر بوده است؟» .
۶۱. قانون: «طراحی یک دوره آموزشی مؤثر اصلاً و ابداً ساده نیست» .
۶۲. قاعده: «تمرین با بازخورد آنی چه از طرف مربی یا نرم افزاری دقیق - روشی فوق العاده قدرتمند برای افزایش عملکرد
است .
۶۳. از روشهای موثر برای بهبود عملکرد تماشای مهارت یک متخصص و متوقف کردن روند نمایش و پیش بینی انتخابها و
عملکرد آن متخصص در ادامه است.
۶۴. قاعده: «مهارت از دانش ارزشمندتر است. مهم کاریست که میتوانید انجام دهید نه کاری که میدانید» .
۶۵. قاعده: «تمرکز بر دانش به جای مهارت عملی عافیت طلبی ست سهولت کسب دانش از کسب مهارت بیشتر است .
۶۶. گامهای تمرین سنجیده: «۱. پیداکردن یک معلم خوب؛ پیش از هر چیز مشکل نمودهای ذهنی ست و آن را معلمان
خبره میتوانند در سریع ترین زمان و بهترین شکل ایجاد کنند. با تغییر شرایط معلمتان را تغییر دهید. ۲. »
۶۷. قاعده تقلید حرکات به جای تمرین واقعی با هدق خاصی برای پیشرفت خیلی ساده است. اگر حواستان پرت است یا
آرام هستید و خوش میگذرانید، احتمالاً پیشرفتی هم در کار نیست» .
۶۸. این کلید رسیدن به حداکثر پیشرفت در هر نوع تمرین است: «در هر کاری که انجام میدهید تمرکز کنید و این کار واقعاً
دشوار است .
۶۹. به جای اینکه بگذارید افکارتان منحرفتان کند بر تکنیکها تمرکز کنید و تلاش کنید هر حرکت را تا حد ممکن درست
انجام دهید. تصویری دقیق از عملکرد ایدئال را بسازید و سعی کنید بدان نزدیک شوید.
۷۰. قاعده پیشرفت حداکثری در کار هربار مرتباً تمام حرکات را درست انجام بده تا این برتری در تمام جزئیات، بـه یـک
عادت نهادینه تبدیل شود .
۷۱. فکت: «آماتورها برای آزاد کردن ذهنشان از درد و سختی انجام کار به رویاپردازی و فکر کردن به موضوعات خوشایند
روی می آورند در حالی که افراد متبحر به ذهن یا بدنشان توجه میکنند تا بتوانند نهایت عملکرد خود را بیابند و برای
حفظ آن در کل فرایند یادگیری سازگار شوند .
۷۲. قاعده: «جلسات آموزشی کوتاه تر با اهداف روشن تر بهترین روش برای تقویت سریع تر مهارت هاست. بهتر است در
زمان کمتر با صد درصد توان تمرین کنیم تا هفتاد درصد توان را در زمان بیشتری به کار گیریم. اگر نمی توانید با اثر بخشی
تمرکز کنید، جلسه را تمام کنید .
۷۳. تعریف: «تکرار تمرین یعنی شناخت ضعفها و تمرکز بر اصلاح آنها امتحان روشهای مختلف برای پیشرفت و یافتن
کارآمدترین شان» .
۷۴. برای تمرین هدفمند بدون معلم این سه نکته را به ذهن بسپارید: «تمرکز، بازخورد، اصلاح».
۷۵ قاعده: (۱). بررسی محصول یک مهارت > ۲ تلاش برای بازآفرینی آن بر اساس حافظه > ۳ . مقایسه محصول فعلی با
محصول اصلی برای یافتن تفاوتها و > ۴. اصلاح آنها» .
۷۶. قاعده: «نمودهای ذهنی به شدت به عمل و نه فقط افکار - وابسته اند. شکست خوردن و فهم دلایل شکست خوردن
بن مایه نمودهای ذهنیست .
۷۷. روال على شکست در یادگیری شروع > پیشرفت سریع > توقف > تصور برخورد با مانع جدی > دوری از تلاش >
خوگرفتن به زندگی در سکون بهترین روش برای عبور از سکون به چالش کشیدن مغز و بدن به روشی جدید و تغییر
فعالانه عادات است.
۷۸ قاعده: «اگر در مهارت آموزی دیگر پیش نمی روید و متوقف شده اید به یاد داشته باشید که یک یا دو مؤلفه از آن مهارت
شما را به عقب میراند نه تمام آنها بهترین سوال در این شرایط آن مؤلفه ها کدام اند؟ برای پاسخ به این سوال باید
راهی برای به چالش کشیده شدن جدی تر خود بیابید چرا که در آن شرایط ضعفهایتان به خوبی بالا می آیند. تشخیص
دهید، چه چیزی مانع تان شده؟ اشتباهاتتان چیست و چه زمانی رخ میدهد؟
۷۹. بزرگترین سوالی که مهارت آموزان جدی با آن روبه رو میشوند: «چطور میتوان در کاری ثابت قدم ماند؟» . توانایی
فوق العاده برای تعهد به تمرینات طاقت فرسا از کجا می آید؟.
۸۰. تمرین هدفمند مشکل است، ادامه دادن دشوار است، حفظ تمرکز و تلاش دشوار است. در عین سختی چه چیز آدم را به
جلو پیش میبرد؟ پاسخ: «علیرغم همه این مصیبت ها پیشرفت قطعاً ممکن است. کسانی هستند که این کارها را انجام
داده اند. درواقع باور به اینکه پیشرفت ممکن است، حیاتیست» .
۸۱. این یک حقیقت علمیست در نظر گرفتن نقش موهبت اراده یا پشتکار در موفقیت افراد به دو دلیل گمراه کننده و اشتباه
است: ۱. چیزی به نام یک اراده کلی نداریم. اراده شاخصهای موقعیت محور است. ۲. قضاوتهای این چنینی پس از
کسب موفقیت است نه پیش از آن به علاوه وقتی چیزی را ذاتی میکنیم آن را تبدیل به چیزی می کنیم که نمی توان
برایش کاری کرد.
۸۲. قاعده: «به جای صحبت از اراده از انگیزه ها سخن بگویید. مدام بپرسید چه عواملی انگیزه را شکل میدهند؟» .
۸۳. این یک قاعده کلیست باید روزی یک ساعت یا بیشتر با تمرکز کامل تمرین کنید. حفظ انگیزه لازم برای چنین
کاری، دو بخش دارد .۱ دلایلی برای پیش رفتن .۲ دلایلی برای رها کردن توقف یا ادامه دادن بسته به این دارد که کفه
کدام یک از این دو سنگین تر شود. حفظ انگیزه باید همزمان دلایل ادامه دادن را تقویت و دلایل رها کردن را تضعیف
کرد».
۸۴. ایدئال انجام یک مهارت این است: «خودتان از خواب بیدار شوید (بدون زنگ ساعت) و سرحال باشید» .
۸۵. دو دوام آوردن در زیر بار طاقت فرسای تمرین سنجیده را دو چیز راحت تر میکا کند: ۱. پایداری کلی جسمی خواب کافی و
سالم ماندن)؛ ۲. کاهش کلاسهای تمرین به یک ساعت و سپس استراحت اگر تازه شروع کرده اید زمان تمرین را کمتر
کنید. پس از ادامه نسبتاً طولانی بدن و ذهنتان به درد موجود عادت میکنند.
۸۶. عوامل انگیزشی مهم در تمرین سنجیده: ۱. انگیزه باید دربرگیرندهٔ اشتیاق به برتری باشد؛ ۲. دیدن نتایج تمرین، باعث
میشود مهارت اکتسابی به بخشی از انگیزه بدل شود؛ نشانه های ملموس پیشرفت را هرچند کوچک و ناچیز - ببینید و
بر کسب آنها اقرار داشته باشید؛ ۳. تحسین نزدیکانتان راه گشاست؛ محیط اجتماعی میتواند یک نظام حمایتی درونی
را باعث شود. گروهی از افراد علاقه مند به یک موضوع را دور هم جمع کنید؛ ۴ هنگامی که احساس کنید هویتی تازه
در پس
ساعات تمرینی تان ریشه دوانیده زمان و انرژی ای که میگذارید را بیشتر سرمایه گذاری می بینید تا هزینه؛ ۵.
ایمان شما به اینکه میتوانید موفق شوید، مهم است. آن قدر قدرت چنین باوری قوی ست که حتی می تواند واقعیت را
مغلوب کند؛ ۶ اگر دیگر باور ندارید که میتوانید به هدفتان برسید و وقفه ای افتاده ست به خود بگویید می توانید کارتان
را تماماً رها کنید، اما قبل از آن باید آن قدر تمرین کنید که به سطح قبلی خود بازگردید؛ ۷. به خاطر داشته باشید، انگیزه
در اصل از بیرون آغاز میشود و سپس به درون راه مییابد؛ ۸ به خاطر داشته باشید مردم یادگیری و پیشرفت را بـه ایــن
دلیل که محدودیتهای ذاتی دارند رها نمیکنند علت دست کشیدن از تمرین و شروع نکردن به هر علت دیگریست؛ ۹.
اطمینان داشته باشید که پس از مدتی، یادگیری بدل به یک سفر ماجراجویانه توأم با حس عمیق دستاورد فــردی
می شود.» .
۸۷. قاعده: «تفکر درباره چرایی ارزشمندتر از درباره چگونگی است».
۸۸. سوال: «عشق به کار باعث ادامه دادن متداوم یک فعالیت میشود یا تکرار مداوم یک عمل سازگاری روانی و علاقه را به
کار ایجاد میکند؟ .
۸۹. در بزرگسالان محدودیتهای عملی مانند نداشتن زمان کافی در روز برای تمرین سنجیده از محدودیت های جسمی و
ذهنی مهم تر است.
۹۰ بیشتر عملکرد افراد متبحر برای فراتر رفتن از مرزهای رشته خود و خلق چیزهای جدید بسیار با فعالیتشان برای رسیدن
به همان مرزها هنگام شروع کار، شباهت دارد.
۹۱. قاعده: «هیچ جهش بزرگی وجود ندارد پیشرفتها فقط از بیرون این طور به نظر می آیند؛ چرا که مردم تمام گام های
کوچک این پیشرفت را ندیده اند .
۹۲ برای ارزیابی یک توانایی این دو سوال را از خود بپرسید: ۱. ماهیت دقیق این توانایی چیست؟؛ ۲. چه تمریناتی این
توانایی را ممکن می سازد؟».
۹۳. قاعده: «کسانی در مسیرهای طولانی دوام می آورند که بیشتر تمرین کنند نه کسانی که از همان ابتدا، هوش بیشتـر یـا
استعداد بیشتری داشته اند .
۹۴. هیچ کس نتوانسته افراد دارای استعداد ذاتی را تشخیص دهد. هیچ کس ژنی نیافته که نشانگر عملکردی عالی در
حوزه ای خاص باشد. اگر هم ژنها نقشی داشته باشند، این نقش باید در نحوه مشارکت فرد در تمرین سنجیده یــا
کارآمدی این تمرینات ایفا شود.
۹۵. مانند یک فرد متبحر در آن حوزه بیاندیشید. تفکرات خود را هنگام انجام آن مهارت گزارش کنید.
۹۶. این یک قاعده است: «هنگام آماده کردن طرح تمرین تعیین کارهایی که قادر به انجامش هستید، از تعیین چیزهایی که
باید بیاموزید مهمتر است. هم چنین با شناسایی کارهایی که باید در انتها قادر به انجامش باشید، آغاز کنید. اهداف باید
مهارت ها باشند، نه دانش» .
۹۷ چرخه فضیلت: تلاش شکست دریافت بازخورد، تلاش مجدد».
.۹۸. سیر تکاملی انسان در بینش مهارت اندوزی از منظر اریکسون حیوان راست قامت > حیوان ماهر > حيوان دانــا >
حيوان كوشا .

